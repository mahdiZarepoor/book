---
title: '3.1 آشنایی با همزمانی'
slug: go-concurrency
weight: 5001
---

 ![concurrency](../../assets/img/content/chapter3/concurrency/1.png)
 
نرم افزارهای بزرگ اغلب از چندین برنامه کوچک تشکیل شده اند و تمامی این برنامه های کوچک در کنار هم کارهای مختلفی را بطور یکپارچه انجام می دهند. به عنوان مثال یک وب سرور درخواست های مدیریت شده از سمت مرورگرها را مدیریت می کند و در پاسخ صفحات وب HTML را ارائه می دهد و هر در خواست مانند یک برنامه کوچک رسیدگی می شود تا نتیجه را به مرورگر ارائه دهد.

معمولا برنامه های ایده آل برای اینکه بتواند درخواست ها را خیلی سریع پاسخ دهند یا اینکه همزمان به هرکدام از درخواست ها رسیدگی کنند از مقوله ای به نام {{< tooltip text="همزمانی" note="concurrency" >}} استفاده می کنند. حالا فرض کنید شما قصد دارید یک وب سرور بنویسید برای اینکه بتوانید خیلی سریع به درخواست ها پاسخ دهید قاعدتا باید  {{< tooltip text="همزمانی" note="concurrency" >}} استفاده کنید.

یکی از نقاط قوت زبان بحث  {{< tooltip text="همزمانی" note="concurrency" >}}  هستش که در زبان گو خیلی ساده و امن پیاده سازی شده است و {{< tooltip text="همزمانی" note="concurrency" >}} از گوروتین و کانال ها پشتیبانی می کند. که در ادامه این فصل ما به این ۲ تا مقوله می پردازیم و بطور عمیق توضیح می دهیم چطور با  {{< tooltip text="همزمانی" note="concurrency" >}}  زبان گو کار کنید.

## 3.1.1 فرق بین همزمانی (concurrency) و موازی (parallelism)


موازی سازی (parallelism) یعنی چندین فرآیند بطور همزمان توسط چندین threads یا پردازنده انجام شود و این پردازنده ها می توانند از طریق حافظه مشترک با هم ارتباط برقرار کنند و در نهایت نتایج فرآیندها پس از پایان با هم ترکیب می شوند.

اما برنامه های همزمان می توانند بصورت موازی اجرا شوند یا نه. البته همزمانی بیشتر در مورد ساختار یک برنامه است. همزمانی به گونه ای است که دو یا چند کار مختلف ممکن است به طور همزمان در حال پیشرفت و انجام باشند. و در نهایت این فرآیندهای همزمان به نتایج مختلفی ختم می شوند.

به بیانی کلی تر میتوان گفت : ‍`همزمانی یکی از ویژگی های کد میباشد ، درحالی که موازی سازی از ویژگی های حین اجرای برنامه` برگرفته از کتاب همزمانی در گولنگ . در ادامه خواهیم خواند که در زبان گولنگ با استفاده از ساختار هایی که به برنامه نویس ارائه میدهد امکان کدنویسی به روش همزمان را فراهم میکند، اما اینکه آن برنامه در زمان اجرا به صورت همزمان یا موازی اجرا شود از ویژگی های حین اجرا است .  
دقت کنید همزمانی نیازی به بیش از یک پردازنده یا threads ندارد ولی برای اینکه بخواهید بصورت موازی کاری را انجام دهید قطعا باید کارها را بین threads ها تقسیم کنید.

 ![concurrency-vs-parallelism](../../assets/img/content/chapter3/concurrency/2.png)

زبان گو در کنار همزمانی از موازی سازی (parallelism) با استفاده از {{< tooltip text="متغیرهای محیطی" note="environment variable" >}} GOMAXPROCS پشتیبانی می کند و اجازه می دهد از تمامی هسته های CPU استفاده کنید. هرچند بطور پیش فرض یک برنامه ای که با زبان گو نوشته می شود از تمامی هسته های CPU استفاده می کند و شما می توانید با **GOMAXPROCS** تعداد هسته ها را محدود کنید.

در هر صورت همزمانی و موازی سازی برای بهینه سازی عملکرد برنامه ها استفاده می شود و هر دو این عناوین توسط زبان گو به واسطه گوروتین و کانال پشتیبانی می شود.
